## BİRİNCİ KISIM - Genel hükümler
#### Madde 1 - Noterlik mesleği  
Noterlik bir kamu hizmetidir.  
Noterler, hukukî güvenliği sağlamak ve anlaşmazlıkları önlemek için işlemleri belgelendirir.  
Noterler, kanunlarla verilen başka görevleri yaparlar.
#### Madde 2 - Noterliklerin kurulması ve yetki çevresi
Her asliye ve münferit sulh mahkemesinin bulunduğu yerde, o mahkemenin yargı çevresindeki noterlik işlerini görmeye yetkili olmak üzere bir noterlik kurulur.  
Ancak asliye mahkemesinin yargı çevresinin birden çok ilçeyi kapsaması durumunda, gerektiğinde diğer ilçelerde de noterlik kurulabilir.  
Şu kadar ki, bir ilin belediye sınırları içinde birden fazla noterlik bulunduğu takdirde, her noterlik, bağlı olduğu asliye mahkemesinin yargı çevresi ile sınırlı olmaksızın, il belediyesi sınırları içindeki bütün noterlik işlerini görmeye yetkilidir.  
Asliye mahkemesinin kaldırıldığı ilçelerdeki birinci, ikinci ve üçüncü sınıf noterliklerin faaliyetleri devam eder.  
Bu yerlerde birden çok noterlik de kurulabilir.  
Asliye mahkemesi bulunmayan ilçelerde faaliyetleri devam eden veya yeniden kurulan aynı yargı çevresi içerisinde olup aynı belediye hudutları içerisinde bulunmayan noterlikler hakkında 109 uncu madde hükmü uygulanmaz.  
Onuncu kısım hükümleri saklıdır.
#### Madde 3 - Birden çok noterlik açılması ve noterliğin kapatılması  
Adalet Bakanlığı, iş yoğunluğunda artış görülen yerlerde birden çok noterlik açabilir.  
Adalet Bakanlığı, bir yerdeki noterliklerin gayrisâfi gelirlerinin toplamı ile iş hayatındaki gelişme gerilemeleri gözönünde bulundurmak suretiyle yukarıda fıkrada yazılı salâhiyetini kullanır.  
Mevcut noterliklerden birden fazlasını, boşalmış bulunması kaydiyle kapatabilir.  
Adalet Bakanlığı birden çok noterlik açma ve noterliklerden birden fazlasını kapatma yetkisini kullanmadan önce Türkiye Noterler Birliğinin mütalaasını alır.  
Asliye mahkemesinin kaldırıldığı ilçelerdeki birinci, ikinci ve üçüncü sınıf noterlikler ise boşalmış olması halinde, Türkiye Noterler Birliğinin teklifi üzerine Adalet Bakanlığınca kapatılabilir.
#### Madde 4 - Noterliklerin sınıflandırılması
Noterlikler dört sınıfa ayrılır.  
Birinci, ikinci ve üçüncü sınıf noterlikler, Türkiye Noterler Birliğinin mütalaası alınarak Adalet Bakanlığınca sınıflandırılır.  
Bu sınıflandırmada, her noterliğin yetki çevresi içindeki nüfus, iş yoğunluğu ve noterlik geliri esas tutulur.  
Genellikle, aynı mahkemeye bağlı noterlikler aynı sınıftan sayılır.  
Adalet Bakanlığı, her dört yılda bir noterliklerin durumunu inceliyerek, yeniden yapacağı sınıflandırmayı Resmi Gazete ile ilân eder.  
Yukarıki fıkrada gösterilen dört yıllık süre içinde açılan yeni noterlikler, sürenin bitimi beklenmeden ikinci fıkraya göre ve tahminî gayrisâfi gelirleri de gözönünde tutulmak suretiyle sınıflandırılarak, Resmî Gazete ile ilân olunur.  
Dördüncü sınıf noterliğe indirme hakkındaki 31 inci madde hükmü saklıdır.  
Şu kadar ki, dördüncü sınıf noterlikten üçüncü sınıfa geçirilecek olanlar, her yılın Nisan Ay'ı başında tespit edilerek ilân olunur.  
Yeni sınıflandırma ilân olununcaya kadar, eski sınıflandırmaya göre uygulama yapılır.
Вы абсолютно правы. Я нарушил $L1.A12, который требует начинать каждое предложение с новой строки. Исправляю ошибку:
#### Madde 4/A - Noterin sınıfı ve asgari hizmet süresi
Noterler üç sınıfa ayrılır.  
İlk defa üçüncü sınıf bir noterliğe atanarak mesleğe girenlerin, işe başladıkları tarihte üçüncü sınıf hizmeti başlar.  
Noterin ikinci ve üçüncü sınıfta asgari hizmet süresi dörder yıldır.  
Bu sürenin sonunda noterin sınıfının yükselebilmesi, Adalet müfettişi tarafından hakkında düzenlenen son hal kâğıdında olumlu kanaat belirtilmiş olmasına bağlıdır.  
Noterliğin sınıfının yükseltilmesi noterin sınıfına tesir etmez.  
Sınıfı yükseltilen bir noterlikte hizmet gören noter, sınıflandırmadan önceki sınıftaki hizmet süresini doldurmamış ise, bu sürenin dolduğu tarihten itibaren; bu tarihten önce Adalet müfettişi tarafından hakkında düzenlenen son hal kâğıdında yukarı sınıfa yükselmeye yeteneği olmadığının belirtilmiş olması halinde de olumlu kanaat belirten sonraki ilk hal kâğıdının düzenlendiği tarihten itibaren, bir üst sınıf hizmeti aynı noterlikte yapmağa başlar.
Вы правы. İKİNCİ KISIM нужно сохранить как есть, это название оригинала. Исправляю:
## İKİNCİ KISIM - Noterlik mesleğine kabul
#### Madde 5 - Noterliğe kabul şartları
Noter olabilmek için, bu kısım hükümlerine göre noterlik stajını tamamlıyarak, noterlik belgesini almış olmak şarttır.
#### Madde 6 - Ayrık haller
Adlî veya askerî yargı hâkimlik yahut savcılıklarına veyahut hukuk fakültesi mezunu olup, idarî yargı hâkimlik veya savcılıklarına atanmış veya avukat unvanını kazanmış olan veya Avukatlık Kanununa göre staj ve avukatlık sınavı şartlarından bağışıklı olarak avukatlığa kabul olunmaya hak kazanmış bulunanlar, noterlik stajına tâbi değildirler.  
Bu gibilerin 9 uncu maddenin (a), (b) ve (d) bentlerinde gösterilen belgeleri iliştirmek suretiyle Adalet Bakanlığına bir dilekçe ile başvurmaları üzerine, Bakanlıkça gerekli görülen diğer belgeler de getirtilerek yapılan inceleme sonunda, noter olmaya engel teşkil eden bir durumları bulunmadığı anlaşıldığı takdirde, ilgiliye 17 nci maddenin 3 üncü fıkrasında yazılı belge verilir ve 18 inci maddede gösterilen deftere kaydı yapılır.
#### Madde 7 - Stajiyerlik şartları
Noterlik stajına kabul edilebilmek için:  
1. Türkiye Cumhuriyeti vatandaşı olmak,  
2. 21 yaşını bitirmiş ve 40 yaşını doldurmamış olmak,  
3. Türk hukuk fakültelerinin birinden mezun olmak veya yabancı bir memleket hukuk fakültesinden mezun olup da, Türkiye hukuk fakülteleri programlarına göre noksan kalan derslerden başarılı sınav vermiş bulunmak,  
4. Hukuk Mesleklerine Giriş Sınavında başarılı olmak,  
5. 14/7/1965 tarihli ve 657 sayılı Devlet Memurları Kanununun 48 inci maddesine göre devlet memurluğuna atanmaya engel bir mahkûmiyeti bulunmamak,  
6. Kesinleşmiş bir ceza veya disiplin kararı sonucunda hâkim, savcı, memur yahut avukat olmak niteliğini kaybetmiş bulunmamak,  
7. Noterlik mesleğine yaraşmıyacak tutum ve davranışları çevresince bilinmiş olmamak,  
8. Noterlikle ve noter stajiyerliği ile birleşemiyen bir işle uğraşmamak,  
9. Mahkeme kararı ile kısıtlanmış olmamak,  
10. İflâs etmiş ise itibarı iade edilmiş olmak, (Hileli ve taksirli müflisler itibarları iade edilmiş olsa bile kabul olunmazlar.)  
11. Hakkında aciz vesikası verilmiş ise bunu kaldırmış bulunmak,  
12. Noterlik görevini devamlı ve gereği gibi yapmaya engel vücut veya akılca malul olmamak,  
13. Staj yapılacak yerde ikametgâhı bulunmak, gerektir.  

Noterlik stajına engel mahkûmiyeti olanlar ile terör örgütleriyle iltisaklı veya irtibatlı bulunanlar noterliğe kabul edilemezler.  
Staj isteminde bulunan kişi hakkında noterliğe engel bir suçtan dolayı soruşturma veya kovuşturma yapılması halinde, stajyerliğe alınma isteği hakkındaki kararın bu soruşturma ve kovuşturmanın sonuna kadar bekletilmesine karar verilebilir.  
Şu kadar ki, ceza kovuşturmasının sonucu ne olursa olsun, stajiyerliğe kabul isteğinin geri çevrilmesi gereken hallerde, sonuç beklenmeden istek karara bağlanır.
#### Madde 8 - Stajiyerlikle birleşemiyen işler
Bu kanunun 50 nci maddesinin birinci ve ikinci fıkraları hükümleri ve aynı maddenin üçüncü fıkrasında yer alan ticaret yapma yasağı ile ilgili hüküm stajiyerler hakkında da uygulanır.
#### Madde 9 - Stajiyerlik için başvurma
Stajiyerlik için başvurma, staj yapılacak yerdeki noterlerin bağlı bulunduğu noter odasına verilecek bir dilekçe ile yapılır.  
Dilekçeye aşağıdaki belgeler eklenir.  
a) Yedinci maddedeki stajiyerlik şartlarına ilişkin belgelerin onanmış ikişer örneği,  
b) Yedinci maddenin 5, 8, 10 ve 11 inci bentlerinde gösterilen engellerin kendisinde bulunmadığına dair bir beyanname,  
c) O noter odasında üye olan bir noter tarafından staj isteminde bulunan kimsenin ahlaki durumu hakkında düzenlenecek tanıtma kâğıdı,  
d) Tebligata salih ikametgâh adresi,  
Bu belgelerin birer örneği oda başkanı tarafından onaylanarak, Türkiye Noterler Birliğine gönderilir.  
Diğer örnek veya asılları odadaki dosyasında saklanır.  
Staj isteminde bulunan tarafından verilen beyannamenin gerçeğe aykırılığı ortaya çıktığı takdirde, bu kimse hakkında resmî mercilere yalan beyanda bulunmak suçundan dolayı ceza kovuşturması yapılır.  
